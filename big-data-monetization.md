# Big Data Monetization (การทำธุรกิจจาก Big Data)

โดย Dr. Michael Gryseels - Senior Partner and Regional Leader Mckinsey Digtal Asia Pacific, McKinsey & Company

> วีดีโอ: https://www.youtube.com/watch?v=eHrm9xuingg

## เกริ่นนำเกี่ยวกับ AI (Artificial Intelligence) แนวโน้มความสามารถของมัน

- จริง ๆ แล้วแนวคิด Artificial Intelligence หรือ AI มีมาตั้งแต่สมัยปี 1950 (หลังสงครามโลกครั้งที่ 2 เล็กน้อย) ... แต่ความก้าวหน้าจนสามารถนำมันมาใช้ประโยชน์ได้ พึ่งจะมาถึงเมื่อไม่นานมานี้เอง
- ส่วนหนึ่งที่ทำให้ AI มีประโยชน์ในชีวิตจริงมากขึ้นก็เพราะว่าคอมพิวเตอร์เราเร็วขึ้น ... วัดได้จาก 1,000 USD ในแต่ละปี เราสามารถซื้อ "พลังคำนวณ" ได้มากขึ้นเป็นทวีคูณ (exponential)
- *เพิ่มเติม: ตรงนี้หลาย ๆ คน อาจจะเคยได้ยินคำว่า Moore's law และหลาย ๆ คนก็อาจจะเคยได้ยินว่า Moore's law เริ่มจะไม่เป็นจริง ... ดังนั้นอาจจะคิดว่าจะเป็นไปได้ไงที่ มันจะยังคงเป็นทวีคูณอยู่ ... ไอเดียนี้ "ไม่ใช่" อันเดียวกับ Moore's law มันบอกแค่ว่า "พลังคำนวณ" ถ้าเราซื้อคอมที่เร็วขึ้นไม่ได้ เราก็ซื้อหลาย ๆ เครื่องแทน*
- ในปี 2005, 1,000 USD สามารถซื้อพลังคำนวณ เทียบได้กับสมองของแมลงเท่านั้น
- ในปี 2017, 1,000 USD เท่าเดิมสามารถซื้อพลังคำนวณของสมองของหนูได้ 
- และในปี 2027 คาดการณ์ไว้ว่า 1,000 USD จะสามารถซื้อพลังคำนวณของสมองมนุษย์ได้ (แต่ไม่ได้แปลว่า AI จะฉลาดเท่ามนุษย์)
- ด้วยเทรนด์นี้ทำให้นับวัน AI ยิ่งมีพลังมากขึ้น ๆ อย่างรวดเร็ว
- *เพิ่มเติม: สำหรับคนที่สนใจอ่านเรื่องความก้าวหน้าของ AI ในเชิงภาพรวม สามารถศึกษาได้จาก Ray Kurzweil ซึ่งเป็นผู้ที่อธิบายเรื่องดังกล่าวไว้ในหนังสือของเขาหลาย ๆ เล่ม เช่น The Singularity is Near, How to Create a Mind*

### ตัวอย่างการใช้งาน AI ณ ตอนนี้

- Amazon.com และเว็บไซต์ขายสินค้าและบริการอื่น ๆ ใช้ "ระบบแนะนำสินค้าอัตโนมัติ" โดยใช้ศึกษาความพฤติกรรมและความสนใจของเรา กับพฤติกรรมและความสนใจของคนอื่น ๆ ที่ใช้เว็บไซต์ของเขา
- สายการบินต่าง ๆ เริ่มที่จะใช้ Chatbots ในการตอบคำถามและพูดคุยกับลูกค้า แทนคนจริง ๆ (*เพิ่มเติม: ในการทำงานจริง ๆ นั้น chatbots มักจะตอบคำถามที่มั่นใจว่าตอบได้เท่านั้น นอกจากนั้นก็จะส่งต่อให้คนจริง ๆ เป็นคนตอบ*)
- ใช้ในการหาเส้นทางการขนส่งเพื่อให้ได้ต้นทุกที่ถูกที่สุด และหรือ จัดการโกดังสินค้าเพื่อให้สามารถหยิบของที่ต้องการออกมาจากโกดังได้อย่างรวดเร็วและไม่ต้องอาศัยมนุษย์
- จับโกหก โดยอาศัยเพียง "เสียง" การคุยผ่านโทรศัพท์เท่านั้น

## บริษัท Start Up ในยุคนี้

- "ยูนิคอร์น" (unicorn) หมายถึงบริษัท start up ที่มีมูลค่ามากกว่า 1 พันล้าน USD
- ในปี 2012 มีเพียง 20 บริษัทเท่านั้นที่เรียกได้ว่าเป็น unicorn
- แต่ในปี 2017, มีถึง 267 บริษัทที่เรียกได้ว่า unicorn
- นี่แสดงถึงการเติบโตของ start ups ในช่วงนี้
- ใน unicorns เหล่านั้นก็คือบริษัทอย่าง Uber และ AirBnB
- สองบริษัทนี้มีอะไรที่เหมือนกัน ? 
- "ข้อมูล" สองบริษัทนี้เป็นบริษัท "ข้อมูล"
- ทั้งสองบริษัท อาศัยขอมูลที่มีเพื่อ "จับคู่" คนให้บริการกับคนใช้บริการ

## วิธีการต่าง ๆ ในการใช้ Data

- Data ช่วยในการตัดสินใจให้ดีขึ้น: "ควรให้สินเชื่อคน ๆ นี้หรือไม่ ?" "คน ๆ นี้มีมะเร็งหรือไม่ ?" "สร้างร้านค้าตรงไหนจะให้ผลตอบแทนดีที่สุด ?"
- real time matching: sharing economy
- ใช้ Data ในการจับคู่ อย่างเช่นใน sharing economy เช่น Uber และ AirBnB
- ใช้ Data ในการวางแผนการขนส่ง
- ใช้ Data ในการสร้างประสบการณ์ที่เป็นส่วนตัวให้กับผู้ใช้ในระบบ เช่น ระบบแนะนำสินค้า หรือ ร้านค้าที่แสดงแต่สินค้าที่เราชอบและสนใจ
- ใช้ Data ในการค้นคว้าสิ่งใหม่ ๆ เช่น ในการวิจัยเพื่อหายาชนิดใหม่ ๆ 

### ภาพประกอบ 

![](https://pictr.com/images/2017/09/24/c837d3fc8d1a49037e89c9816da2f4d7.png)

## ยิ่งมีข้อมูลมาก ก็ยิ่งหาผลประโยชน์ได้มาก

- interesting thing is 1 + 1 = 3 
- สิ่งที่น่าสนใจของข้อมูลก็คือ หากเรามีข้อมูลสองก้อน และเรารู้จักวิธีเอามันมาใช้ด้วยกันจะสร้างประโยชน์ได้มากมาย (1 + 1 = 3 ไม่ใช่แค่ 2)
- company should be joining and share data together
- ดังนั้น หลาย ๆ บริษัท ควรจะร่วมมือกันเพื่อ "แบ่งปัน" Data เหล่านั้น เพระว่าจะเกิดผลประโยชน์ต่อทุกฝ่ายมากยิ่งขึ้นไปอีก 
- อย่างบริษัทประกันภัยอาจจะต้องการข้อมูลการขับรถหรือพฤติกรรมของคนที่ต้องการทำประกันมาก เพราะจะทำให้สามารถประเมินความเสี่ยงและค่าเบี้ยประกันได้ ... แต่บริษัทประกันไม่มีทางหาข้อมูลเหล่านั้นมาได้ง่าย ๆ หากไม่ร่วมมือกับบริษัทอื่น ๆ 
- ยิ่งมี Data มาก ก็ยิ่งทำให้บริการมีคุณภาพมาก และยิ่งทำให้บริษัทมีมูลค่ามากขึ้น
- we can share data without violate the privacy ! 
- มีความพยายามในการสร้าง platform สำหรับ "แบ่งปัน" ข้อมูลโดยที่ไม่ได้ริดรอนสิทธิ์ความเป็นส่วนตัวของผู้ใช้ อย่าง datarepublic (https://www.datarepublic.com/) 
- หลาย ๆ บริษัทก็เริ่มเข้ามาร่วมใช้บริการนี้แล้ว

### ภาพประกอบ

![](https://pictr.com/images/2017/09/24/11a54ce7f0d0e3304e8b3d783122a058.png)
> แสดงถึงต้นทุนที่ลดลงจากการที่บริษัทต่าง ๆ รู้จักใช้ AI ให้เกิดประโยชน์

## การนำ Data มาใช้ให้เกิดประโยชน์

- อย่างแรกคือ "แก้ปัญหาที่สร้างผลประโยชน์กับเรามากที่สุดก่อน" อย่าเพิ่งไปสนใจกรณีเล็ก ๆ ก่อน
- เช่น ถ้าเราพิจารณาแล้วว่าหากเราสามารถแนะนำสินค้าที่ผู้ซื้อต้องการได้แล้วจะช่วยเพิ่มยอดขายได้มาก ดังนั้นปัญหานี้ควรจะได้รับการจัดการก่อนเป็นอันดับแรก ๆ 
- สิ่งหนึ่งที่มองข้ามไม่ได้ก็คือ เราจะต้องจัดระเบียบข้อมูลที่เราเก็บด้วย ให้อยู่ในที่เดียวกัน และง่ายต่อการเรียกหา
- วิธีหนึ่งก็คือสร้าง "data lake" ซึ่งเป็นแหล่งรวมข้อมูลทุกอย่าง หากต้องการดึงข้อมูลก็ดึงผ่าน data lake นี้ แต่ว่า data lake ก็ไปจัดการดึงข้อมูลจากทุก ๆ ที่มาให้
- ทุก ๆ 1 data scientist ควรจะมี 5 data engineers สำหรับช่วยในการจัดหาข้อมูล หรือจัดการเรื่องเครื่องมือ และแก้ปัญหาต่าง ๆ 
- อีกหนึ่งตำแหน่งที่ขาดไม่ได้คือ Business Translator ซึ่งก็คือคนที่เข้าใจทั้ง ภาคธุรกิจ และภาคการวิเคราะห์ ซึ่งคน ๆ นี้จะช่วย "ตั้งโจทย์" ให้กับ Data scientist ในการ "หาคำตอบ"
- หากไม่มีตำแหน่งนี้แล้ว Data scientist จะโหลงเหลง ไม่มีจุดหมาย และสร้างคำตอบที่ไม่สร้างคุณค่ากับบริษัท
- คุณต้องการ 10 Business translators ต่อ 1 Data scientist 
- การแก้ปัญหาในยุคสมัยนี้ "อย่าเพิ่งรีบออกแบบวิธีแก้ที่แก้ปัญหาได้ทุก ๆ อย่าง" เริ่มจากปัญหาเล็ก ๆ และรีบเสนอทางออกให้กับปัญหานั้น
- รีบออกแบบ ---> รีบทดลองกับตัวอย่างจริง ----> หากใช้ได้ก็อาจจะนำไปใช้จริง หากใช้ไม่ได้ก็รีบกลับมาแก้ไข หรือข้ามไป

### ภาพประกอบ

![](https://pictr.com/images/2017/09/24/3f9f2817ff9f88ae6c8c0c63c9b5530c.png)

![](https://pictr.com/images/2017/09/24/77fd32805a03141cf5f5632c55021297.png)

## สำหรับประเทศไทย: เพื่อจะใช้ประโยชน์จาก Big Data

- สนับสนุนให้คนยุคใหม่เรียนในด้าน Data Science และศาสตร์ที่เกี่ยวข้องให้มากขึ้น
- สนับสนุนในการอบรมให้กำลังคนในปัจจุบัน รู้จักและรู้จักใช้ประโยชน์จากการวิเคราะห์ข้อมูล (Data analytics) 
- รัฐควรจะหาวิธีผลักดันให้บริษัทต่าง ๆ แบ่งปันข้อมูลกันได้มากขึ้น และง่ายขึ้น
- โครงสร้างพื้นฐานทางคอมพิวเตอร์จำเป็นอย่างมากในการจัดการกับ Big Data และ การวิเคราะห์ข้อมูลจำนวนมาก รัฐบาลจะต้องผลักดันให้เกิดระบบ cloud services ในประเทศไทยมากขึ้น
- เพราะจะเห็นว่าผู้ให้บริการ cloud services ใหญ่ ๆ อย่าง Amazon AWS, Google Cloud, Alibaba ไม่มี Data center ที่ประเทศไทยเลย (ทั้ง ๆ ที่มีที่ Indonesia) 
- รัฐบาลจะต้องเตรียมความพร้อมในด้านกฎหมาย เพราะหลาย ๆ อย่างจะต้องเปลี่ยนจะต้องปรับปรุง
- โดยเฉพาะกฎหมายในด้าน ความปลอดภัย (จากการโจมตี) และความเป็นส่วนตัว
- รัฐบาลควรจะสร้าง "Open data" หรือ เปิดฐานข้อมูลรัฐออกมาให้ประชาชนเข้าถึง ข้อมูลเหล่านี้มีค่ามาก ๆ สำหรับหลาย ๆ คนที่ต้องการสร้างธุรกิจ start up เพราะเขาสามารถใช้ข้อมูลเหล่านี้ในการทดสอบไอเดียของเขาว่ามันเวิร์คหรือไม่เวิร์คได้ในราคาประหยัด

### ภาพประกอบ

![](https://pictr.com/images/2017/09/24/156a0bae5f0c5ed2badf800841e85154.png)

